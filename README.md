# Uitwisselafspraken UAV-GC contracten

## Uitwisselafspraak Contractspecificaties UAV-GC

De beheerorganisaties van CB-NL/ICDD van BIM Loket en van het Provinciaal Contractenbuffet van CROW werken samen rondom het thema “een eenvoudig uitwisselformaat voor eisen in UAV-GC contracten”. Met deze samenwerking is de [Uitwisselafspraak UAV-GC Contractspecificaties](https://nl-digigo.github.io/contractspecificaties) gemaakt, en de bijbehorende [businesscase](https://www.bimloket.nl/documents/Businesscase_contract_als_data.pdf) waarin je kunt lezen waarom dit belangrijk is. 

In contracten zitten nu veel (pdf)documenten opgenomen met specificaties. Bij het opstellen van een contract gaat grote aandacht uit naar het samenstellen van deze contractdocumenten op basis van individuele wensen van opdrachtgevers. Dit leidt voor opdrachtnemers tot veel werk bij aanbestedingen, omdat de contractdocumenten allemaal moeten worden doorzocht op contractuele specificaties gesteld aan functies, objecten, uit te voeren werkzaamheden en informatieproducten. Als de specificaties, functies, objecten, uit te voeren werkzaamheden en informatieproducten als data worden aangeboden kunnen deze eisen zo beter worden ingelezen in de projectbeheersingsomgevingen van opdrachtnemers.

Met gebruikers is een eenvoudige uitwisselmethode vastgesteld met tabellen. Het doel is om met de meest gangbare applicaties beter te kunnen uitwisselen. Om een goede relatie met standaarden te houden, is een vertaling van de eisentabel naar de [NEN2660-2](https://www.nen.nl/nen-2660-2-2022-nl-291667) gemaakt; Het informatiemodel kan [hier](https://nl-digigo.github.io/ld-viewer/contractspecificaties/#/view) bekeken worden. Op basis van dit informatiemodel kunnen de contractspecificaties ook in linked data worden uitgewisseld, voor degenen die hier al klaar voor zijn.

## Informatiemodel
Het informatiemodel kan in [deze viewer](https://nl-digigo.github.io/ld-viewer/contractspecificaties/) bekeken worden

Het informatiemodel is ook in Turte-formaat beschikbaar in de GitHub repository.

Het informatiemodel kan ook als SPARQL-Endpoint benaderd worden op: https://hub.laces.tech/crow/bimloket/contractspecificaties/ontology/contractspecificaties-ontology/sparql


**Gereviewde versies**
[2022](https://nl-digigo.github.io/contractspecificaties/v/contractspecificaties@CR-20220815/)

# Oproep voorbeelden delen verificatie, raakvlakken en risico’s

Het duiden van contractuele eisen kan een stuk sneller, als partijen gaan werken met de Uitwisselafspraak UAV-GC contractspecificaties. In de bijbehorende businesscase is beschreven waarom dit handig is. Het gaat daarbij om contractuele specificaties gesteld aan functies, objecten, uit te voeren werkzaamheden en informatieproducten. Gebruikers hebben aangegeven, behoefte te hebben aan aanvulling van deze uitwisselafspraak. In UAV-GC contracten worden ook vaak raakvlakken en raakvlakeisen opgenomen, en wordt gevraagd om gedurende het project informatie te delen rondom risico’s, verificatieplannen en verificatierapportages. Daarom deze oproep aan opdrachtgevers: deel je informatiemodellen, formats of standaard contractstukken waarin deze onderdelen beschreven staan. Dan kunnen we onderzoeken, of er een gemene deler is die we kunnen standaardiseren. Want zeg nu zelf, het is zonde om in elk project weer opnieuw na te moeten denken “welke formats wil de opdrachtgever van mij?” en je applicaties aan te passen op nieuwe kolommen en kolomnamen, waar vaak dezelfde informatie in staat. Delen kan, door (met een gratis account) te antwoorden op de issues in Github, of zelf een nieuwe issue aan te maken als je onderwerp er nog niet tussen staat:

*	[Standaardiseren verificatieplannen](https://github.com/nl-digigo/contractspecificaties/issues/77/)
*	[Standaardiseren verificatierapporten](https://github.com/nl-digigo/contractspecificaties/issues/62)
*	[Raakvlakken en risico’s](https://github.com/nl-digigo/contractspecificaties/issues/55)



